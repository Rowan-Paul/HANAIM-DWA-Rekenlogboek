## 1. Context

In dit hoofdstuk wordt beschreven wat de context van de applicatie is, wie er gebruik van gaat maken en waar de applicatie uit bestaat.

### 1.1 Het project

Het team heeft de opdracht gekregen om te kijken naar de digitalisering van het rekenlogboek van basisschool de Wamel.

### 1.2 Huidige situatie

Voor elk blok zijn er bepaalde leerdoelen bepaald door de rekenmethode. Over deze leerdoelen wordt een pretoets afgenomen. Na het afnemen van de pretoets vullen de leerlingen een logboek in waarin wordt gevraagd, per leerdoel, of ze het snapten.

Op basis van de reactie van de leerling krijgt die een instructieles hierover. Na deze instructieles wordt nog maals voor dat specifieke leerdoel gevraagd of de leerling het nu wel snapt.

Op dit moment vullen de leerlingen de rekenlogboeken schriftelijk in. Hierdoor moet de leerkracht elke keer alle logboeken langs om de voortgang van de leerlingen te zien en moeten de logboeken er telkens worden bijgepakt om in te vullen.

De bedoeling is dat het rekenlogboek online kan worden ingevuld via Microsoft Teams en ook dat leerlingen automatisch worden toegevoegd worden aan de instructielessen.

### 1.3 De applicatie

De applicatie wordt gebouwd als ondersteuning voor het rekenlogboek dat gebruikt wordt in groep 5 tot en met 8 van basisschool de Wamel om leerlingen te laten inschatten waar ze extra mee nodig hebben.

Het bestaat uit een omgeving voor de logboekontwerper om logboeken te maken/klaarzetten voor een groep en blok. En een gedeelte binnen een Microsoft Teams tab waar de leerling het logboek kan invoeren. Ook kunnen leraren bekijken wat leerlingen hebben ingevuld.

### 1.4 Rollen

Leraren en leerlingen zijn de gebruikers van de applicatie.
Hieronder een tabel met taken per rol.

| Rol              | Taken                                                 |
| ---------------- | ----------------------------------------------------- |
| Leraar           | Wijzigt/verwijdert logboeken indien nodig             |
|                  | Evalueert de logboeken van leerlingen                 |
|                  | Bepaalt wat de leerlingen te zien krijgen             |
|                  | Bekijken van (oude) logboekresultaten                 |
| Leerling         | Logboek invullen                                      |
| Logboekontwerper | Maakt logboeken voor verschillende groepen en blokken |

### 1.4 Context diagram

Op de afbeelding hieronder is het context diagram te zien, gebaseerd op het C4 model.

@import "./c4-model/systeem-context.svg"

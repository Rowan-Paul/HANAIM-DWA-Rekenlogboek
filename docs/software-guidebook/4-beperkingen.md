## 4. Beperkingen

In dit hoofdstuk worden de beperkingen van dit project opgenoemd. Veel van deze beperkingen vloeien voort vanuit het feit dat dit een schoolproject is.

### 4.1 Tijd en budget

Het team is beperkt tot 3 sprints van twee weken voor dit project en nog een pre game week (voor plan van aanpak) en een post game week (ter afronding van code en aanvulling van documentatie). Ook zal er voor schoolopdrachten tijd moeten worden vrijgemaakt. Zo moet elk teamlid een logboek bijhouden, leerdoelen voor zichzelf zetten en per sprint een retrospective invullen.

Omdat de product owner een leraar is, zal deze niet de gehele dag beschikbaar zijn omdat hij/zij ook andere klassen moet onderwijzen. Daarnaast is de product owner alleen beschikbaar tijdens schooltijden.

Alles binnen dit project kan worden gedaan met gratis software of een proefabonnement en hiervan zal ook optimaal gebruik worden gemaakt, zodat wij kunnen testen op een manier die zoveel mogelijk lijkt op de uiteindelijke situatie voor een gebruiker.

### 4.2 Technologieën

Omdat dit een schoolopdracht is, is het gebruik van React-Redux met een Node backend verplicht. Dit is een beperking, maar omdat het hele team voor dit project een course heeft gehad over het gebruik van deze technologieën zal dit niet al te erg zijn. Daarnaast is voor de database een MongoDB database gekozen, ook dit was vanuit de HAN een verplichting en vanwege onze kennis kunnen we daar ook mee overweg.

Een andere technologie is de Microsoft Teams API waar het team nog niet intensief mee heeft gewerkt. Er is een onderzoek gedaan naar het gebruiken van Teams en dit onderzoek is beschikbaar op de repo van het project.

Hetzelfde geldt eigenlijk voor de Microsoft Authentication Framework waarmee gebruikers moeten inloggen. Hierover is een onderzoek gedaan wat beschikbaar is in de repo.

### 4.3 SCRUM

Tijdens het project zal gebruik worden gemaakt van SCRUM. Dit betekent dat elke ochtend een daily stand-up wordt gehouden en elke sprint een planning, review en retrospective. Dit zijn momenten die het team niet kan besteden aan ontwikkelen, maar zijn wel waardevolle momenten omdat deze ervoor zorgen dat het proces goed gaat.

### 4.4 Definition of done

Tijdens het project zal er ook gebruik worden gemaakt van een definition of done waarin staat waar werk aan moet voldoen voordat het af is. Dit is ook een beperking omdat al het werk moet voldoen aan deze definition of done. Maar de definition of done helpt wel met het hoog houden van de kwaliteit van het werk.

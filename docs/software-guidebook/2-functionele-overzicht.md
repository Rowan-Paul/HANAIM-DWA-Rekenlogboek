## 2 Functionele overzicht

Dit hoofdstuk bevat een functioneel overzicht van de gehele applicatie per gebruiker.

### 2.1 Logboekontwerper

Een logboekontwerper moet in staat zijn om een nieuw logboek aan te maken en die te koppelen aan een groep en blok. Daarna moet de logboekontwerper in staat zijn de verschillende kolomnamen, invulmethoden en leerdoelen in te vullen. Dit logboek kan later ook nog bewerkt worden.

#### 2.1.1 User stories

Hieronder staan de user stories met betrekking tot de logboekontwerper. Niet alle user stories zullen worden uitgevoerd, maar geven wel een goed idee wat de verschillende gebruikers willen.

- Als logboekontwerper wil ik een logboek kunnen aanmaken zodat ik de leerkracht kan helpen met het voorbereiden van een blok
- Als logboekontwerper wil ik per blok leerdoelen kunnen toevoegen zodat ik de leerkracht kan helpen met het voorbereiden van een blok
- Als logboekontwerper wil ik een logboek een aan leerjaar kunnen koppelen zodat ik een logboek vaker kan gebruiken

### 2.2 Leraar

Een leraar moet een logboek kunnen aanpassen als er een fout instaat. De leraar moet ook live mee kunnen kijken wat zijn/haar leerlingen in hun logboek invullen om hulp te kunnen geven aan degene die dat nodig hebben.

#### 2.2.1 User stories

Hieronder staan de user stories met betrekking tot de leraar. Niet alle user stories zullen worden uitgevoerd, maar geven wel een goed idee wat de verschillende gebruikers willen.

- Als leerkracht wil ik een logboek kunnen toevoegen aan mijn teams omgeving zodat ik gebruik kan maken van het logboek
- Als leerkracht wil ik een snel en makkelijk overzicht van de ingevulde logboeken zodat ik in de les snel kan kijken of een leerling assistentie nodig heeft
- Als leerkracht wil ik aangeven welke pagina de leerling op dat moment ziet zodat ik de leerling de vragen kan laten beantwoorden
- Als leerkracht wil ik een groepsoverzicht per leerdoel zodat ik kan zien welke leerlingen instructie nodig hebben

### 2.3 Leerling

Een leerling moet via het team van zijn groep op een tab kunnen drukken en automatisch terechtkomen op de juiste pagina om het logboek in te vullen. Alleen leerdoelen die op dat moment van toepassing zijn worden op dat moment getoond aan de leerling. Wanneer er geen logboek beschikbaar is moet een leerling hier een aparte pagina voor te zien krijgen.

#### 2.3.1 User stories

Hieronder staan de user stories met betrekking tot de leerling. Niet alle user stories zullen worden uitgevoerd, maar geven wel een goed idee wat de verschillende gebruikers willen.

- Als leerling wil ik in mijn bestaande Microsoft Teams omgeving gebruik maken van de applicatie zodat ik geen nieuwe programma's en accounts hoef te gebruiken
- Als leerling wil ik kunnen invullen hoe ik de toets heb gemaakt zodat ik aan mijn leerkracht kan aangeven hoe de toets ging
- Als leerling wil ik na de rekengesprekken in tweetallen kunnen aangeven of ik instructie nodig heb per leerdoel uit de pretoets
- Als leerling wil ik na een rekenles de les kunnen evalueren in het logboek

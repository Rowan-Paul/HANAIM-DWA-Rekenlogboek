

Ik heb zojuist de het eerste punt uitgevoerd. Dit ging zonder veel problemen, maar ik heb er wel een paar opmerkingen bij.

1.	Het is noemenswaardig dat je op een gegeven moment je telefoonnummer moet invoeren voor een verificatiecode. Ik kan me voorstellen dat er mensen zijn die dat niet willen.
2.	Een stap die in de Get Started instructies lijkt te missen is het toevoegen van sample data packs. Deze moet worden aangemaakt op de pagina die na het aanmaken van een E5 subscription verschijnt. Dit duurt een aantal minuten. Pas daarna lijkt het administratoraccount het te doen en kun je op Teams inloggen.
3.	De VSCode-plugin heeft bij mij geen .publish-map aangemaakt. Ik heb even moeten zoeken naar de nodige bestanden en manifestwaarden om een werkende zip te maken om te importeren in Teams. Ik heb een zip bijgevoegd met daarin een werkend manifest, mochten jullie het uitzoekwerk willen overslaan en deze willen gebruiken. Hierin moeten nog een eigen GUID (id) en een ngrok-url (staticTabs.0.contentUrl) worden ingevuld, deze heb ik expres leeggelaten om dubbele GUID's te voorkomen.
Zodoende heb ik nu een persoonlijk tabblad in een ontwikkelomgeving van Teams. Helemaal stabiel is het niet, soms lijkt het tabblad niet te laden, maar hij laat wel mijn naam zien als hij het wel doet.

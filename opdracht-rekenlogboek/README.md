# Opdrachtomschrijving Rekenlogboek

Op basisschool de Wamel wordt er sinds kort gewerkt met een rekenlogboek waarin leerlingen zelf leren in te schatten in hoeverre ze instructies van de leerkracht nodig hebben bij bepaalde rekensommen. 

## Huidig gebruik van het logboek

Hieronder is globaal het proces beschreven. Zie voor gedetailleerde informatie het Word-document _Het leerarrangement in beeld, werken met het rekenlogboek_. 

- De leerkracht bepaalt (aan de hand van de lesmethode) de doelen van elke les voordat de lessen van start gaan. Deze doelen worden ook wel sommen genoemd. Bij elk doel horen één of meer instructielessen. 
- Er wordt een schriftelijke pretoets afgenomen. Deze pretoets duurt één les en wordt diezelfde les nagekeken door de leerlingen zelf.
- In de lessen die hierop volgen vullen de leerlingen hun eigen logboek in waarbij ze zelf inschatten of ze bij een leerdoel meer instructie nodig hebben. Leerlingen voeren hierbij onderling gesprekken en gesprekken met de leerkracht en krijgen hulp bij het voeren van dit soort gesprekken.
-  In de weken daarna worden de instructielessen georganiseerd. Alle leerlingen die hebben aangegeven dat ze instructie bij een les nodig hebben, worden in dat gedeelte van die les verwacht. De andere leerlingen werken zelfstandig op het werkplein. Leerlingen vullen aan het eind van de les of ze goed hebben ingeschat of ze wel of geen instructie nodig hadden.
- Het blok wordt afgesloten met een toets.

## Opdracht

Er moet een webapplicatie gemaakt worden die bovenstaande proces kan ondersteunen. Hieronder staat een lijstje met nog niet geheel uitgewerkte eisen en de opdrachtgever staat open voor nieuwe en of andere ideeën

1. De leerkracht moet de lesdoelen kunnen bepalen en een 'invulformulier' voor leerlingen kunnen ontwerpen en aanpassen.
    - Bij de leerdoelen moeten voorbeelden toegevoegd kunnen worden.
    - Ook als leerlingen al dingen hebben ingevuld, moet het formulier aangepast kunnen worden (zonder dat er informatie verloren gaat).
1. Leerlingen moeten alleen de vragen te zien krijgen die op dat moment belangrijk zijn.
    - Laat bijvoorbeeld de evaluatie pas zien als de bijbehorende lessen geweest zijn.
1. Leerkrachten moeten overzicht krijgen van de informatie die leerlingen invullen in het logboek
    - leerkrachten moeten deze informatie snel en makkelijk kunnen zien, zodat ze tijdens de les met één blik kunnen bepalen wie er assistentie nodig heeft. 
1. De applicatie moet via MS Teams beschikbaar zijn waarbij eer zoveel mogelijk gebruik gemaakt wordt van functionaliteit van MS Teams en Microsoft
    - Bijvoorbeeld: automatisch agenda-items maken voor alle lessen en leerlingen automatisch toevoegen als ze aangeven instructie nodig te hebben.
    - Account management via MS Teams.
    - MS Teams is zelf geen host voor de applicatie. Het zou fijn zijn als de applicatie gehost wordt op Azure zodat we in het ecosysteem van Microsoft blijven.
    - Bepalen of chat-bots een toegevoegde waarde kunnen voor leerlingen bij het invullen van het logboek 

## Bijgevoegd achtergrondmateriaal 

 - **Het leerarrangement in beeld, werken met het rekenlogboek**  
 Een gedetailleerde beschrijving (voor leerkrachten) van alle lessen waarbij het rekenlogboek gebruikt wordt.

 - **Lay-out verschillende computerprogramma's**  
 Screenshots van de verschillende computerprogramma's die kunnen dienen als inspiratie voor de UI.

 - **Leerlinglogboeken**  
 Voorbeelden van leerlinglogboeken die nu gebruikt worden in verschillende leerjaren en blokken. 

## Bronnen MS Teams

- [Build apps for Microsoft Teams](https://docs.microsoft.com/en-us/microsoftteams/platform/overview)
- [Build your first Microsoft Teams app overview](https://docs.microsoft.com/en-us/microsoftteams/platform/build-your-first-app/build-first-app-overview)

Om effectief te kunnen ontwikkelen voor teams moet je je eigen Teams Test account maken (met testgebruikers). 
Klik op **Select here** in [https://docs.microsoft.com/en-us/microsoftteams/platform/build-your-first-app/build-first-app-overview#set-up-your-development-account](https://docs.microsoft.com/en-us/microsoftteams/platform/build-your-first-app/build-first-app-overview#set-up-your-development-account) voor instructies.
